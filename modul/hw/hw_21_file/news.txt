Станом на 15:00 відомо про одного загиблого та 60 постраждалих.
Рятувальники вже завершили роботи з розбору завалів на місці удару. Наразі комунальні служби міста вивозять уламки.
Унаслідок російської атаки загинув один поліціянт. Відомо, що ще 9 поліцейських постраждали. Зокрема, трьох правоохоронців витягли з-під завалів.
Очільник Кривого Рогу Олександр Вілкул зазначав, що щонайменше 19 людей госпіталізовані, троє з них — у тяжкому стані доставлені до операційних. За даними Дніпропетровської ОВА, більшість поранених — у стані середньої тяжкості або «задовільні».
Рятувальну операцію у Кривому Розі завершили близько 12:20, але дані про постраждалих продовжували уточнюватися.